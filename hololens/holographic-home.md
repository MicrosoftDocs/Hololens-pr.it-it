---
title: Usare il menu Start e casa della realtà mista
description: Spostarsi nella casa della realtà mista in Windows Holographic.
ms.assetid: 742bc126-7996-4f3a-abb2-cf345dff730c
ms.date: 08/07/2019
keywords: hololens
ms.prod: hololens
ms.sitesec: library
author: scooley
ms.author: scooley
ms.topic: article
ms.localizationpriority: high
appliesto:
- HoloLens (1st gen)
- HoloLens 2
ms.openlocfilehash: e48169c6110a21a572b625021bc76229f634454e
ms.sourcegitcommit: 7c057aeeaeebb4daffa2120491d4e897a31e8d0f
ms.translationtype: HT
ms.contentlocale: it-IT
ms.lasthandoff: 06/26/2020
ms.locfileid: "10829182"
---
# Usare il menu Start e casa della realtà mista

Così come l'esperienza con i PC Windows inizia con il desktop, quella con Windows Holographic inizia con la casa della realtà mista.  Usando il menu Start puoi aprire e posizionare finestre delle app, icone di avvio delle app immersive e contenuto 3D nella casa della realtà mista. La posizione di tali elementi nello spazio fisico verrà memorizzata.

## Usare il menu Start

Il menu Start in HoloLens consente di aprire le app, visualizzare importanti informazioni sullo stato e accedere a strumenti come la fotocamera.

In qualunque posizione ti trovi in HoloLens, potrai sempre aprire il menu Start usando il **gesto Start**.  In HoloLens (prima generazione) il gesto Start consiste nell'[aprire la mano a fiore](https://support.microsoft.com/help/12644/hololens-use-gestures). In HoloLens 2, il [gesto Start](hololens2-basic-usage.md#start-gesture) consiste nel toccare l'icona Start visualizzata sul polsino.  Puoi anche aprire il menu Start usando il comando vocale "Vai a Start".

> [!TIP]
> Quando il menu Start è aperto, usa il gesto Start per chiuderlo oppure guarda il menu Start e pronuncia "Chiudi".

Nella parte superiore del menu Start verranno visualizzati gli indicatori di stato per Wi-Fi, batteria, volume e un orologio. In HoloLens 2 è disponibile anche un indicatore di ascolto che indica se il dispositivo è abilitato per la sintesi vocale e l'ascolto dei comandi vocali. Nella parte inferiore sono disponibili i pulsanti **Fotografia** e **Video** che consentono di scattare foto e registrare video.  Esiste anche un pulsante **Connetti** che consente di proiettare gli elementi visualizzati in un altro dispositivo tramite Miracast.

### Trovare app nel menu Start

Il menu Start include un elenco **App aggiunte** e un elenco **Tutte le app**.

- L'elenco **App aggiunte** mostra le app che sono state aggiunte. Puoi aggiungere e rimuovere app dall'elenco **App aggiunte** usando il menu di scelta rapida visualizzato quando **selezioni e tieni premuto** il riquadro di un'app.

- L'elenco **Tutte le app** mostra tutte le app installate nel dispositivo.  Seleziona il pulsante **Tutte le app** sul lato destro del menu **Start** per ottenere l'elenco.

In entrambi gli elenchi di app usa i pulsanti **Pagina precedente** e **Pagina successiva** sul lato destro del menu Start per scorrere tutte le app dell'elenco.  Entrambi gli elenchi delle app verranno aperti automaticamente in corrispondenza dell'ultima pagina usata durante una sessione del dispositivo.

> [!TIP]
> In HoloLens 2 puoi scorrere direttamente gli elenchi delle app usando il dito indice. Basta toccare l'elenco con la punta delle dita e trascinare verso l'alto o verso il basso.

### Aprire le app dal menu Start

Per aprire un'app dal menu Start, **seleziona** semplicemente un **riquadro dell'app**. Puoi anche pronunciare il nome di un'app per aprirla.

Quando apri un'app dal menu Start, verrà eseguita una di queste operazioni, in base al modo in cui l'app è progettata:

- Viene posizionata una **finestra dell'app**. L'app viene quindi caricata nella finestra e potrai usarla come un touchscreen.
- Viene posizionata un'**icona di avvio delle app 3D** per un'app immersiva. Devi quindi **selezionare** l'icona di avvio per aprire l'app immersiva.
- Viene posizionata una finestra dell'app che funge da **icona di avvio** per un'app immersiva. L'app immersiva verrà avviata automaticamente.

Le finestre delle app e le icone di avvio delle app posizionate nella casa della realtà mista saranno disponibili finché non decidi di rimuoverle.  Rappresentano un comodo collegamento all'interno del mondo utile per usare le finestre delle app o avviare le app immersive senza doverle aprire di nuovo dal menu Start. 

> [!NOTE]
>Come in un telefono, le risorse di sistema vengono gestite automaticamente in HoloLens.  Ad esempio, quando apri una nuova app immersiva, tutte le altre app in esecuzione diventeranno immediatamente inattive. Non è necessario rimuovere le finestre delle app e le icone di avvio nella case della realtà mista per liberare risorse di sistema. 

## Usare le app in HoloLens

Le app in HoloLens possono usare la visualizzazione della finestra dell'app o la visualizzazione Immersive. Nella visualizzazione della finestra dell'app solo il contenuto dell'app viene mostrato all'interno di una finestra. Nella visualizzazione Immersive un'app ti allontana dalla casa della realty mista e visualizza il contenuto nell'ambiente fisico intorno a te. Le app possono anche scegliere di usare entrambe le visualizzazioni.

### Usare le finestre delle app

In HoloLens (prima generazione) le finestre delle app vengono posizionate e usate nella casa della realtà mista, dove puoi [spostarle, ridimensionarle e ruotarle](hololens1-basic-usage.md#move-resize-and-rotate-apps) come desideri. Oltre che con lo sguardo e il gesto, puoi usare le finestre delle app anche con il mouse e la tastiera Bluetooth.

In HoloLens 2 oltre a usare le finestre delle app nella casa della realtà mista, puoi anche usare la finestra di un'app alla volta all'interno di un'app immersiva. Puoi anche impostare la finestra di un'app in modalità **Seguimi**, per visualizzarla sempre in primo piano mentre ti sposti. Quando apri la finestra di un'app mentre sei all'interno di un'app immersiva, la modalità **Seguimi** verrà impostata automaticamente. Puoi [spostare, ridimensionare e ruotare](hololens2-basic-usage.md#move-resize-and-rotate-holograms) le finestre delle app direttamente con le mani sia nella casa della realtà mista sia all'interno di un'app immersiva.

> [!NOTE]
>
> - Nella casa della realtà mista possono essere attive un massimo di tre finestre delle app alla volta. Puoi aprirne un'altra, ma ne rimarranno attive solo tre.
> - Il contenuto in una finestra dell'app non attiva apparirà scurito rispetto a quello in una finestra attiva.  In alcuni casi verrà visualizzata solo l'icona dell'app invece dell'eventuale contenuto.  Per attivare una finestra inattiva, basterà **selezionarla**.
> - Per ogni app aperta può essere attiva una finestra alla volta, ad eccezione di Microsoft Edge, che supporta fino a tre finestre attive.

### Chiudere le app

Per chiudere un'app che usa una finestra dell'app, chiudi semplicemente la finestra dell'app con il pulsante **Chiudi** sulla barra del titolo.  Puoi anche guardare la finestra e pronunciare "Chiudi".

Per uscire da un'app che usa la visualizzazione Immersive, usa il gesto Start per visualizzare il **menu Start**, quindi seleziona il pulsante **Casa della realtà mista**.

Se un'app immersiva è in uno stato di interruzione e deve essere riavviata, puoi prima verificare che l'app sia completamente arrestata chiudendo la relativa icona di avvio nella casa della realtà mista, quindi avviala dal menu Start.

## Informazioni correlate

[Trovare, installare e disinstallare le applicazioni da Microsoft Store](holographic-store-apps.md)
