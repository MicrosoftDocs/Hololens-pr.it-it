---
title: Utilizzo di HoloLens (prima generazione)
description: Introduzione a una breve presentazione dell'interfaccia di HoloLens (prima generazione), delle funzionalità di tracciamento della mano e dell'uso di applicazioni olografiche.
ms.assetid: 064f7eb0-190e-4643-abeb-ed3b09312042
ms.date: 9/16/2019
ms.reviewer: jarrettr
manager: jarrettr
keywords: hololens
ms.prod: hololens
ms.sitesec: library
author: v-miegge
ms.author: v-miegge
ms.topic: article
ms.localizationpriority: high
appliesto:
- HoloLens (1st gen)
ms.openlocfilehash: 5beb3e333634dfbe5080c9d36a7df3f38b0a5f37
ms.sourcegitcommit: d20057957aa05c025c9838119cc29264bc57b4bd
ms.translationtype: HT
ms.contentlocale: it-IT
ms.lasthandoff: 01/21/2021
ms.locfileid: "11284067"
---
# Utilizzo di HoloLens (prima generazione)

Vuoi entrare nel mondo degli ologrammi? Ecco alcune informazioni per iniziare.

Questa guida offre informazioni introduttive sulla realtà mista, sui gesti per interagire con gli ologrammi e su Windows Holographic.

## Scoprire la realtà mista

In HoloLens gli ologrammi si fondono con l'ambiente fisico per apparire come parte del tuo mondo. Anche quando gli ologrammi sono intorno a te, puoi comunque vedere l'ambiente circostante, muoverti liberamente e interagire con altre persone e oggetti. Questa esperienza viene chiamata "realtà mista".

La cornice olografica posiziona gli ologrammi laddove i tuoi occhi sono più sensibili ai dettagli e le lenti trasparenti consentono una nitida visione periferica. Grazie al suono spaziale, puoi localizzare un ologramma anche se è dietro di te. Poiché HoloLens è in grado di riconoscere il tuo ambiente, puoi posizionare gli ologrammi sopra e intorno a oggetti reali, ad esempio su tavoli e pareti. Un personaggio in un gioco può quindi sedersi sul tuo divano o i [robot spaziali potrebbero uscire dalle tue pareti](https://www.microsoft.com/store/apps/9nblggh5fv3j).

## Usare HoloLens con le mani

L'uso di HoloLens è molto simile a quello di uno smartphone. Puoi usare le mani per modificare finestre, menu e pulsanti olografici.  Invece di puntare, fare clic o toccare, userai lo sguardo, la [voce](hololens-cortana.md) e i gesti per selezionare app e ologrammi e per spostarti in HoloLens.

Quando avrai acquisito familiarità con queste interazioni di base, sarà facilissimo spostarti in HoloLens.

Ecco le informazioni di base utili per la prima volta che usi HoloLens. Troverai anche un'esercitazione sui gesti nel menu **Start** : cerca l'app Informazioni sui movimenti.

### Riquadro di tracciamento della mano

HoloLens dispone di sensori in grado di vedere entro una distanza di qualche centimetro su entrambi i lati del tuo corpo. Quando usi le mani, dovrai tenerle all'interno di tale riquadro, altrimenti HoloLens non riuscirà a vederle. Mentre ti sposti, il riquadro si sposta con te.  

![Immagine che mostra il riquadro di tracciamento della mano di HoloLens](./images/hololens-2-gesture-frame.png)

### Aprire il menu Start con la mano a fiore

Per aprire il menu **Start** :

1. Tieni la mano davanti a te, in modo da mantenerla all'interno del riquadro gesti.
1. Mano a fiore: unisci le dita e quindi apri la mano.
  ![Animazione che mostra la mano a fiore](./images/hololens-bloom.gif)

### Selezionare gli ologrammi con lo sguardo e la simulazione del tocco

Per selezionare un'app o un altro ologramma, simula il tocco guardando direttamente l'ologramma che stai selezionando. A tale scopo, effettua quanto segue:

1. Fissa l'ologramma che vuoi selezionare.
1. Punta il dito indice in alto verso il soffitto.
1. Simula il tocco: abbassa il dito, quindi alzalo rapidamente.
   ![Animazione con gesto di simulazione del tocco](./images/hololens-air-tap.gif)

### Selezionare un ologramma usando la voce

1. Il cursore dello sguardo è un punto che si sposta mediante lo spostamento della testa. Puoi usarlo per indirizzare i comandi vocali con precisione.
1. Fissa l'ologramma che vuoi selezionare.
1. Per selezionare l'ologramma, pronuncia "Seleziona".

## Ologrammi e app

Ora è il momento di eseguire il test dei gesti.

Le app installate si trovano nel [menu Start](holographic-home.md) e in Microsoft Store sono presenti ulteriori app per HoloLens (prima generazione).

Apri il menu **Start** e seleziona un'app.

L'utilizzo delle app in HoloLens avviene in modo leggermente diverso rispetto a quello in un PC: alcune app usano una vista 2D e hanno l'aspetto di altre applicazioni Windows. Altre app (app immersive) usano una vista 3D e quando vengono avviate diventano l'unica app visualizzata.

Una volta posizionata, una finestra dell'app o un'icona di avvio delle app rimarrà disponibile finché non la rimuovi. Puoi modificare o ridimensionare gli ologrammi nella tua casa della realtà mista in qualsiasi momento.

## Modificare, ridimensionare e ruotare le app

Le operazioni di spostamento e ridimensionamento delle app in HoloLens sono leggermente diverse rispetto a quelle in un PC. Invece di trascinare l'app, userai lo sguardo, insieme a un [gesto](https://support.microsoft.com/help/12644/hololens-use-gestures) o al [clicker](hololens1-clicker.md). Puoi anche ruotare una finestra dell'app nello spazio 3D.

> [!TIP]
> Ridisponi le app con la voce: fissa un'app e pronuncia "Guardami", "Più grande" o "Più piccolo". Puoi anche indicare a Cortana di spostare un'app per te: pronuncia "Ehi Cortana, sposta \**nome app\** qui".

### Spostare un'app

Fissa l'app (sulla barra del titolo di una finestra dell'app) e quindi esegui una di queste operazioni.

- Tocca e tieni premuto per selezionare l'app. Sposta la mano per inserire l'app e solleva il dito per posizionarla.
- Seleziona **Regola**, tocca e tieni premuta l'app e sposta la mano per inserirla. Alza il dito per posizionarla, quindi seleziona **Fatto**.
- Seleziona **Regola**, fai clic e tieni premuto il clicker e sposta la mano per posizionare l'app. Rilascia il clicker e quindi seleziona **Fatto**.

> [!TIP]
> Se rilasci le app quando le sposti, assicurati di mantenere la mano nell'inquadratura del movimento, seguendola con lo sguardo.

### Ridimensionare un'app

Fissa l'app, quindi esegui una delle operazioni seguenti.

- Fissa un angolo o bordo di una finestra dell'app e tieni premuto. Sposta la mano per modificare le dimensioni dell'app e solleva il dito quando hai finito.
- Seleziona **Regola**. Fissa uno dei riquadri blu negli angoli dell'app, tieni premuto, quindi sposta la mano per ridimensionare l'app. Alza il dito per rilasciarla, quindi seleziona **Fatto**.
- Seleziona **Regola**. Fissa uno dei riquadri blu negli angoli dell'app, fai clic e tieni premuto il clicker, quindi sposta la mano per ridimensionare l'app. Rilascia il clicker e quindi seleziona **Fatto**.

> [!TIP]
> In modalità Regola puoi spostare o ridimensionare qualsiasi ologramma.

### Ruotare un'app

Fissa l'app e tieni premuto con entrambe le mani per selezionarla. Ruota l'app mantenendo ferma una sola mano e spostando l'alta mano intorno ad essa. Quando hai finito, solleva entrambe gli indici.

### Scorrere il contenuto in una finestra dell'app

Fissa il contenuto della finestra dell'app. Tocca e tieni premuto e quindi sposta leggermente la mano verso l'alto o verso il basso per scorrere il contenuto.

## Scopri il clicker di HoloLens (prima generazione)

Il clicker di [HoloLens (prima generazione](hololens1-clicker.md) ti offre un altro modo per interagire con gli ologrammi. [Associalo](hololens-connect-devices.md) con il tuo dispositivo HoloLens e quindi usalo insieme allo sguardo per selezionare, scorrere e altro ancora.

## Passaggi successivi

Complimenti. A questo punto puoi usare HoloLens (prima generazione).

Ora puoi configurare il tuo dispositivo HoloLens (prima generazione) in base alle tue esigenze specifiche.

[Connettere dispositivi Bluetooth come mouse e tastiera](hololens-connect-devices.md)

[Ulteriori informazioni su Voce e Cortana](hololens-cortana.md)

### Aiuto! Non vedo gli ologrammi

Se non vedi gli ologrammi che hai posizionato durante l'uso di HoloLens, ecco alcune operazioni da provare:

- Assicurati che stai cercando nell'area corretta: ricorda, gli ologrammi restano dove tu li posizioni.
- Assicurati di essere in una stanza ben illuminata, ma senza luce diretta del sole.
- Aspetta. Quando HoloLens ha problemi a riconoscere il tuo spazio, gli ologrammi precedentemente posizionati possono richiedere fino a un minuto per ricomparire.
- Se il problema persiste, puoi cancellare i dati di archiviazione degli ologrammi in **Impostazioni** > **Sistema** > **Ologrammi**, quindi posizionare di nuovo gli ologrammi nella casa della realtà mista.
