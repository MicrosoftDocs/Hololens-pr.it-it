---
title: Preparare un nuovo HoloLens
description: Scopri come preparare, regolare e configurare il dispositivo HoloLens (prima generazione) in Realtà mista per la prima volta.
ms.prod: hololens
ms.sitesec: library
author: JesseMcCulloch
ms.author: jemccull
ms.topic: article
ms.localizationpriority: high
ms.date: 8/12/2019
ms.reviewer: ''
manager: jarrettr
appliesto:
- Hololens (1st gen)
ms.openlocfilehash: 0361af22fa6d84f636b841f6a311edcdace5a937
ms.sourcegitcommit: d20057957aa05c025c9838119cc29264bc57b4bd
ms.translationtype: HT
ms.contentlocale: it-IT
ms.lasthandoff: 01/21/2021
ms.locfileid: "11283167"
---
# Preparare HoloLens (prima generazione)

Seguire questa procedura per configurare per la prima volta un dispositivo HoloLens (prima generazione).

## Caricare il dispositivo HoloLens (prima generazione)

Per caricare il dispositivo HoloLens, collega l'alimentatore alla porta di ricarica usando il cavo USB micro incluso. Collega quindi l'alimentatore a una presa elettrica. Quando il dispositivo è in carica, l'indicatore della batteria si accenderà con un motivo a onde.

![Immagine che mostra come collegare il cavo USB micro a HoloLens](./images/hololens-charging.png)

Quando il dispositivo HoloLens è acceso, l'indicatore della batteria mostra il livello della batteria in base a incrementi. Quando solo uno dei cinque indicatori è acceso, il livello della batteria è inferiore al 20%. Se il livello della batteria è molto basso e tenti di accendere il dispositivo, una luce lampeggia per un breve periodo, quindi scompare.

> [!TIP]
> Per ottenere una stima del tuo attuale livello della batteria, pronuncia "Ehi Cortana, quanta batteria mi rimane?"

L'alimentatore e il cavo USB forniti con il dispositivo sono il modo migliore per ricaricare HoloLens (prima generazione).  L'alimentatore fornisce 18 W di alimentazione (9V 2A).

La velocità di carica possono variare a seconda dell'ambiente in cui il dispositivo è in esecuzione.

## Regolare la misura

> [!VIDEO https://www.microsoft.com/videoplayer/embed/be3cb527-f2f1-4f85-b4f7-a34fbaba980d]

|     |     |
|:--- |:--- |
|1. Ruota la fascia per un massimo di circa 20-30 gradi.|![Passaggio 1, ruotare la fascia](./images/FitGuideStep1.png)|
|2. Spingi la fascia verso il retro. Non tirare indietro né manipolare la fascia dietro la cerniera, perché la fascia potrebbe rompersi con il tempo.|![Passaggio 2, spingere la fascia verso il retro](./images/FitGuideStep2.png)|
|3. Usa la rotellina di regolazione per estendere completamente la fascia. |![Passaggio 3, usare la rotellina di regolazione per estendere la fascia](./images/FitGuideStep3.png)|
|4. Tieni il dispositivo per i relativi bracci e posizionalo sulla testa. Assicurati di posizionare la fascia nella parte superiore della fronte, quindi serra la rotellina di regolazione.|![Passaggio 4, indossare il dispositivo e regolare la fascia](./images/FitGuideStep4.png)|
|5. Fai scorrere la visiera indietro e controlla che il dispositivo calzi correttamente. La fascia deve essere posizionata nella parte superiore della fronte, appena sotto l'attaccatura dei capelli, con gli altoparlanti sopra le orecchie. Le lenti devono essere centrate sugli occhi.|![Passaggio cinque, far scorrere la visiera indietro e controllare che il dispositivo calzi correttamente](./images/FitGuideSetep5.png)|

## Attivare il dispositivo HoloLens

Usa il pulsante di alimentazione per accendere e spegnere HoloLens o per metterlo in modalità standby.

![Immagine che mostra il pulsante di alimentazione di HoloLens](./images/hololens-power.png)

Se il dispositivo non risponde o non si avvia, vedi [Riavviare, reimpostare o ripristinare HoloLens](hololens-restart-recover.md).

Quando HoloLens è spento o in standby, accendilo premendo il pulsante di alimentazione per un secondo. Se non si accende, collegalo e caricalo per almeno 30 minuti.

> [!TIP]
> Per riavviare HoloLens, pronuncia "Ehi Cortana, riavvia il dispositivo".

### Mettere HoloLens in standby

Per mettere HoloLens in standby mentre è acceso, premi una volta il pulsante di alimentazione. Gli indicatori di batteria lampeggiano. Per riattivare il dispositivo dalla modalità standby, premi di nuovo il pulsante di alimentazione.

HoloLens passa automaticamente in standby dopo 3 minuti di inattività. Quando è in standby, si spegne automaticamente dopo 4 ore o quando il livello della batteria scende del 10%.

### Spegnere HoloLens

Per spegnere HoloLens, tieni premuto il pulsante di alimentazione per quattro secondi. Gli indicatori della batteria si spengono uno alla volta, quindi si spegne il dispositivo.

HoloLens si spegne automaticamente quando il livello della batteria scende fino all'1%, anche se è collegato. Dopo aver ricaricato la batteria fino al 3%, potrai accendere di nuovo HoloLens.

## Regolare il volume e la luminosità

I pulsanti di luminosità e volume si trovano sopra i bracci del dispositivo: il volume a destra e la luminosità a sinistra.

![Immagine che mostra i pulsanti di HoloLens](./images/hololens-buttons.jpg)

## Indicatori luminosi di HoloLens

![Immagine che mostra gli indicatori luminosi di HoloLens](./images/hololens-lights.png)

Non sai cosa indicano gli indicatori luminosi sul dispositivo HoloLens? Ecco una guida.

|Comportamento delle luci |Significato |
| - | - |
|Scorrono dal centro verso l'esterno. |HoloLens si sta avviando. |
|Rimangono illuminate (tutte o alcune). |HoloLens è acceso e pronto per l'uso. La durata della batteria viene visualizzata in incrementi del 20%. |
|Scorrono, quindi si illuminano e scorrono di nuovo. |HoloLens è acceso e in carica. La durata della batteria viene visualizzata in incrementi del 20%. |
|Si spengono una alla volta. |HoloLens si sta spegnendo. |
|Si spengono contemporaneamente. |HoloLens sta entrando in modalità standby. |
|Si illuminano tutte, quindi una lampeggia brevemente e infine si spengono tutte. |Il livello della batteria è estremamente basso. HoloLens deve essere caricato. |
|Scorrono tutte, quindi una lampeggia e infine scorrono tutte. |Il livello della batteria è estremamente basso. HoloLens è in carica. |

## Sicurezza e comfort

### Uso in un ambiente sicuro

Usa il tuo HoloLens in uno spazio sicuro senza ostacoli e potenziali pericoli. Non usarlo nelle situazioni che richiedono un campo visivo completo e la massima attenzione, ad esempio durante la guida di un veicolo o durante altre attività potenzialmente pericolose.

### Uso confortevole

Durante le prime sessioni, utilizza il dispositivo HoloLens per un breve periodo di tempo, assicurandoti di fare delle pause. Se avverti qualche disagio, fermati e riposati finché non ti senti meglio. Eventuali disturbi potrebbero includere temporaneo senso di nausea, cinetosi, vertigini, disorientamento, cefalea, stanchezza, affaticamento della vista o secchezza oculare.

> [!div class="nextstepaction"]
> [Avviare e configurare il tuo dispositivo HoloLens (prima generazione)](hololens1-start.md)
