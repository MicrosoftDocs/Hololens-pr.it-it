---
title: Utilizzo di HoloLens 2
description: Guida all'uso di HoloLens 2 con le mani
ms.assetid: 5f791a5c-bdb2-4c5d-bf46-4a198de68f21
ms.date: 9/17/2019
keywords: hololens
ms.prod: hololens
ms.sitesec: library
author: scooley
ms.author: scooley
ms.topic: article
ms.localizationpriority: high
appliesto:
- HoloLens 2
ms.openlocfilehash: 8c905b53e878b9445ebccd4c4873d91a1d57f5e0
ms.sourcegitcommit: 7c057aeeaeebb4daffa2120491d4e897a31e8d0f
ms.translationtype: HT
ms.contentlocale: it-IT
ms.lasthandoff: 06/26/2020
ms.locfileid: "10828860"
---
# Utilizzo di HoloLens 2

È il momento di esplorare il mondo degli ologrammi.

Questa guida fornisce un'introduzione alle seguenti attività:

- Interazione con la realtà mista
- Uso delle mani e della voce per interagire con gli ologrammi in HoloLens 2
- Spostamento in Windows 10 su HoloLens (Windows Holographic)

## Scoprire la realtà mista

In HoloLens gli ologrammi combinano il mondo digitale con l'ambiente fisico e appaiono come se fossero parte del tuo universo. Anche quando gli ologrammi sono intorno a te, puoi comunque vedere l'ambiente circostante, muoverti liberamente e interagire con persone e oggetti. Questa esperienza viene chiamata "realtà mista".

La cornice olografica posiziona gli ologrammi laddove i tuoi occhi sono più sensibili ai dettagli e le lenti trasparenti consentono una nitida visione periferica. Grazie al suono spaziale, puoi localizzare un ologramma tramite l'udito, anche se si trova dietro di te. Poiché HoloLens è in grado di riconoscere il tuo ambiente fisico, puoi posizionare gli ologrammi sopra e intorno a oggetti reali, ad esempio su tavoli e pareti.

L'uso di HoloLens è molto simile a quello di uno smartphone. Puoi usare le mani per toccare e modificare finestre, menu e pulsanti olografici.  

Quando avrai acquisito familiarità con queste interazioni di base, sarà facilissimo utilizzare HoloLens.

> [!TIP]
> Se hai un dispositivo HoloLens a portata di mano, l'app **Suggerimenti** offre vere e proprie esercitazioni pratiche per le interazioni manuali su HoloLens.  
> Usa il gesto Start per andare a **Start** oppure pronuncia "Vai a Start" e seleziona **Suggerimenti**.

## Riquadro di tracciamento della mano

HoloLens dispone di sensori in grado di vedere entro una distanza di qualche centimetro su entrambi i lati del tuo corpo. Quando usi le mani, dovrai tenerle all'interno di tale riquadro, altrimenti HoloLens non riuscirà a vederle. Tuttavia, mentre ti sposti, il riquadro si sposta con te.  

![Immagine che mostra il riquadro di tracciamento della mano di HoloLens](./images/hololens-2-gesture-frame.png)

## Toccare gli ologrammi nelle vicinanze

Quando un ologramma è nelle tue vicinanze, avvicina la mano all'ologramma. Un anello bianco dovrebbe comparire sulla punta del tuo dito indice.  Si tratta del **cursore a tocco** che ti aiuta a toccare e interagire con gli ologrammi con precisione. Per **selezionare** un elemento, **toccalo** semplicemente con il cursore a tocco. **Scorri** il contenuto **passando** il dito sulla sua superficie, come se stessi utilizzando un touchscreen.

Per **afferrare** un ologramma vicino a te, avvicina il **dito pollice** al **dito indice** sull'ologramma e mantieni la posizione. Per rilasciare l'ologramma, allontana le dita. Usa questo **gesto di cattura** per spostare, ridimensionare e ruotare gli oggetti 3D e le finestre delle app nell'ambiente iniziale.

Per visualizzare un **menu di scelta rapida**, ad esempio quelli che si trovano in un riquadro dell'app nel menu Start, **tocca e tieni premuto**, come se stessi utilizzando un touchscreen.

## Usare il raggio della mano per gli ologrammi fuori portata

> [!VIDEO https://www.microsoft.com/videoplayer/embed/RE3ZOum]

Quando non ci sono ologrammi in prossimità delle mani, il **cursore a tocco** verrà automaticamente nascosto e i **raggi della mano** appariranno dal palmo delle mani. I raggi della mano permettono di interagire con gli ologrammi a distanza.

> [!TIP]
> Se ritieni che i raggi della mano siano un elemento di disturbo, puoi nasconderli pronunciando "Nascondi raggi della mano". Per renderli di nuovo visibili, pronuncia "Mostra raggi della mano".

### Selezionare con la simulazione del tocco

Per selezionare un elemento usando il **raggio della mano**, effettua quanto segue:

1. Usa un raggio della mano dal palmo per puntare l'elemento. Non è necessario alzare l'intero braccio, puoi mantenere il gomito basso e in posizione comoda.
1. Punta il dito indice in alto verso il soffitto.
1. Per eseguire il gesto di **simulazione del tocco**, avvicina il dito pollice e il dito indice e quindi allontanali rapidamente.

   ![Animazione con gesto di simulazione del tocco](./images/hololens-air-tap.gif)

### Afferrare simulando il tocco e tenendo premuto

> [!VIDEO https://www.microsoft.com/videoplayer/embed/RE3Wxnh]

Per afferrare un ologramma o scorrere il contenuto della finestra dell'app usando il **raggio della mano**, inizia con una **simulazione del tocco**, ma mantieni le dita avvicinate, anziché allontanarle.

**Simula il tocco e tieni premuto** per eseguire queste azioni con il raggio della mano:

- **Scorrere**. Per scorrere il contenuto della finestra dell'app, simula il tocco e tieni premuto sul contenuto, quindi sposta il raggio della mano in su e in giù o da un lato all'altro.
- **Afferrare**. Per afferrare una finestra dell'app o un ologramma, punta il raggio della mano verso la barra del titolo dell'app o l'ologramma e quindi simula il tocco e tieni premuto.
- **Aprire i menu di scelta rapida**. Per aprire i menu di scelta rapida, simula il tocco e tieni premuto con il raggio della mano.

## Gesto Start

> [!VIDEO https://www.microsoft.com/videoplayer/embed/RE3Wxng]

Il gesto Start apre il **menu Start**.  Per eseguire il gesto Start, tendi la mano con il palmo rivolto verso di te. Verrà visualizzata un'**icona Start** sopra il polsino interno. Tocca questa icona con l'altra mano.  Il menu Start verrà aperto nel **punto in cui stai guardando**.

> [!TIP]
>
> - Puoi usare il gesto Start purché le mani si trovino all'interno del riquadro di tracciamento della mano.  Non è necessario guardare in basso verso l'icona Start. Tieni il gomito basso e in posizione comoda e guarda nella direzione in cui vuoi aprire il menu Start.
> - Se il menu Start non viene aperto nella posizione desiderata, ti basterà spostare la testa per riposizionarlo.
> - In caso di problemi con la lettura del testo più piccolo nel menu Start, avvicinati dopo l'apertura.
> - Se la mano fuoriesce leggermente dal lato del riquadro, è possibile che riesca comunque a visualizzare il menu Start toccando il polsino interno, anche se l'icona non è visibile.

![Immagine che mostra l'icona Start e il gesto Start](./images/hololens-2-start-gesture.png)

Per **chiudere** il menu Start, esegui il gesto Start quando il menu Start è aperto.  Puoi anche guardare il menu Start e pronunciare "Chiudi".

### Gesto Start con una sola mano

> [!IMPORTANT]
> Per il funzionamento del gesto Start con una sola mano:
>
> 1. È necessario passare all'aggiornamento di novembre 2019 (build 18363.1039) o versione successiva.
> 1. Gli occhi devono essere calibrati sul dispositivo in modo tale che il tracciamento oculare funzioni correttamente. Se non vedi punti che ruotano attorno all'icona Start quando la guardi, gli occhi non sono [calibrati](https://docs.microsoft.com/hololens/hololens-calibration#calibrating-your-hololens-2) sul dispositivo.

Puoi anche eseguire il gesto Start con una sola mano. Per farlo, tendi la mano con il palmo rivolto verso di te e guarda l'**icona Start** sul polsino interno. **Continuando a guardare l'icona**, avvicina il dito pollice e il dito indice.

![Immagine che mostra l'icona Start e il gesto Start con una sola mano](./images/hololens-2-start-alternative.png)

## Menu Start, ambiente iniziale e app

È il momento di testare tutte queste interazioni delle mani.

Le app installate si trovano nel [menu Start](holographic-home.md) e ulteriori app per HoloLens sono disponibili in [Microsoft Store](holographic-store-apps.md).

Così come l'esperienza con i PC Windows inizia con il desktop, quella con HoloLens inizia sempre con l'**ambiente iniziale**.  Usando il menu Start puoi aprire e posizionare finestre delle app, icone di avvio delle app e contenuto 3D nell'ambiente iniziale. La posizione di tali elementi nello spazio fisico verrà memorizzata da HoloLens.

Apri il **menu Start** e quindi seleziona il riquadro dell'app **Impostazioni**. Verrà aperta una finestra dell'app davanti a te.

Impostazioni è un esempio di un'app HoloLens che usa una **finestra dell'app** 2D.  È molto simile a un'applicazione Windows su PC.

Puoi ora aprire di nuovo il **menu Start** e selezionare il riquadro dell'app **Suggerimenti**. Un'**icona di avvio delle app ** 3D per l'app verrà visualizzata di fronte a te. Per aprire l'app, devi selezionare il pulsante **Riproduci** nell'icona di avvio.

Suggerimenti è un esempio di **app immersiva**. Quando è in esecuzione, un'app immersiva ti allontana dall'ambiente iniziale e diventa l'unica app visibile.  Per uscire, dovrai visualizzare il menu Start e selezionare il pulsante dell'**ambiente iniziale** nella parte inferiore.

[Vai qui per scoprire di più](holographic-home.md) sul menu Start e sull'ambiente iniziale, incluse informazioni su come utilizzare e gestire le app su HoloLens 2.

## Spostare, ridimensionare e ruotare gli ologrammi

Nell'ambiente iniziale puoi modificare, ridimensionare e ruotare le finestre delle app e gli oggetti 3D usando le mani, il raggio della mano e i comandi vocali.

### Spostamento degli ologrammi

Sposta un ologramma o un'app mediante la seguente procedura:

1. Afferra l'ologramma avvicinando il dito indice e il dito pollice sull'ologramma o rivolgi il palmo della mano verso il basso e quindi chiudi il pugno su di esso.  Afferra un ologramma 3D in qualsiasi punto all'interno del rettangolo di selezione blu.  Per una finestra dell'app, afferra la relativa barra del titolo.
1. Senza lasciarla, sposta la mano per posizionare l'ologramma. Quando sposti una finestra dell'app in questo modo, la finestra dell'app viene ruotata automaticamente e rivolta verso di te mentre si sposta, semplificandone l'uso nella nuova posizione.  
1. Allontanare le dita per posizionarla.

### Ridimensionamento degli ologrammi

> [!VIDEO https://www.microsoft.com/videoplayer/embed/RE3ZYIb]

Afferra e usa i **punti di ridimensionamento** visualizzati negli angoli degli ologrammi 3D e delle finestre delle app per effettuarne il ridimensionamento.

In una finestra dell'app che viene ridimensionata in questo modo le dimensioni del relativo contenuto aumentano proporzionalmente e il contenuto diventa più facile da leggere.

Se vuoi ridimensionare una finestra dell'app in modo che venga visualizzato **più contenuto**, usa i punti di ridimensionamento sui lati e sui bordi inferiori della finestra dell'app.

Esistono due modi per ridimensionare un ologramma che si trova più lontano da te. Puoi afferrare due angoli dell'ologramma oppure usare i controlli di ridimensionamento.

### Rotazione degli ologrammi

Per gli ologrammi 3D, afferra e usa i punti di rotazione visualizzati sui bordi verticali del rettangolo di rotazione.

Quando viene spostata, una finestra dell'app viene automaticamente ruotata e rivolta verso di te.

Puoi anche afferrare un ologramma 3D o una finestra dell'app con **entrambe le mani** contemporaneamente (o con il raggio della mano) e quindi:

- Avvicinare le mani o allontanarle per ridimensionare l'ologramma.
- Avvicinare le mani e allontanarle dal corpo per ruotare l'ologramma.

### Seguimi, Smettila di seguirmi

Gli ologrammi e le finestre delle app rimangono laddove le posizioni nel mondo.  Questo non sempre è conveniente se devi spostarti e vuoi che un'applicazione rimanga visibile. Per chiedere a un'app di iniziare a seguirti o smettere di farlo, seleziona **Seguimi** nell'angolo in alto a destra della finestra dell'app (accanto al pulsante **Chiudi** ).  Una finestra dell'app che ti segue lo farà anche dentro e fuori un'app immersiva.

## Usare HoloLens con la voce

Puoi usare la voce per eseguire la maggior parte delle operazioni effettuate con le mani su HoloLens, ad esempio scattare rapidamente una foto o aprire un'app.

| Per | Pronuncia la frase |
| - | - |
| Aprire il menu Start | "Vai a Start" |
| Selezionare | Pronuncia "Seleziona" per visualizzare il cursore dello sguardo. Gira quindi la testa per posizionare il cursore sull'oggetto che vuoi selezionare e ripeti "Seleziona". |
| Vedere i comandi vocali disponibili | "Cosa posso dire?" |

 [Vedi altri comandi vocali e modi per usare il riconoscimento vocale con HoloLens](hololens-cortana.md)

## Passaggi successivi

Complimenti. A questo punto puoi usare HoloLens 2.

Ora puoi configurare il tuo HoloLens 2 in base alle tue esigenze specifiche.  Altre operazioni che puoi provare a eseguire includono:

- [Connessione di dispositivi Bluetooth come mouse e tastiera](hololens-connect-devices.md)
- [Installazione di app dallo Store](holographic-store-apps.md)
- [Condivisione di HoloLens con altre persone](hololens-multiple-users.md)
